
# <div align="center"> Vil du delta i forskningsprosjektet: <br> Industriell IoT i energisektoren: Tillit og Skalerbarhet </div>

Dette er et spørsmål til deg om å delta i et forskningsprosjekt hvor formålet er å kartlegge sikkerhetskarakteristikkene i industriell IoT(IIoT) og forholdet mellom tillit og skalerbarhet i et IIoT nettverk. I dette skrivet gir vi deg informasjon om målene for prosjektet og hva deltakelse vil innebære for deg.

### **Formål**

Prosjektet er en mastergradsavhandling hvor vi skal utforske mulige tiltak og løsninger til det voksende nettverket av IoT enheter i industriell sammenheng. Vi skal utforske de utfordrende faktorene med IIoT gjennom nettverk og forbindelse, størrelse på enheter, energi forbruk, konfidensialitet og integritet. Det utforskes om det er noen gode måter å sette opp og lage slike nettverk. Prosjektet vil bli gjennomført gjennom intervjuer hvor vi ønsker innsikt fra andre profesjonelle innenfor IT sikkerhet og IoT.
Problemstillingen er hvordan man kan skalere og samtidig holde tillit til enhetene i et nettverk.
 
### **Hvem er ansvarlig for forskningsprosjektet?**

Universitet i Agder er ansvarlig for prosjektet.

Agder Energi er med på samarbeidet.

### **Hvorfor får du spørsmål om å delta?**
Utvalget gjennomføres ved å kontakte diverse personer og/eller bedrifter som har IT erfaring og jobber innenfor fagfeltet. Intensjonen er å få 10 – 20 intervjuer. Grunnen for at vi spør deg er fordi du har erfaring og ekspertise som vi kan bruke til å få innsikt og relevant data til prosjektet. Gjennom intervju vil vi kunne samle forslag, ideer, data og andre ting som støtter opp eller avkrefter våre spørsmål.

### **Hva innebærer det for deg å delta?**
Hvis du velger å delta i prosjektet, innebærer det at vi stiller deg spørsmål i et semistrukturert intervju format. Intervjuet vil handle om Industriell IoT med fokus på tillit og skalerbarhet. Spørsmålene vil omhandle IoT karakteristikker, Tillit/Sikkerhet, Skalerbarhet og det generelle rundt hvordan man løser distribusjon av IoT og nettverk.  Det er ca 15 spørsmål og vil ta mellom 30 – 45 minutter. Intervjuet vil foregå over enten Zoom eller Microsoft Teams. UiA har databehandleravtaler med begge to. Opplysningene vil registreres gjennom enten notater eller ved samtykke av lydopptak. Lydopptak vil kun brukes for å kunne transkribere. 
Deltagere kan gjenkjennes gjennom intervjuet dersom det blir oppgitt spesifikk informasjon som kan avsløre hvilken bedrift de jobber i. Eksempel på slik informasjon kan komme av prosjekter og særlige vaner som inngår i deres bedrift.  Denne informasjonen vil derfor bli utelukket eller anonymisert i oppgaven.

### **Det er frivillig å delta**
Det er frivillig å delta i prosjektet. Hvis du velger å delta, kan du når som helst trekke samtykket tilbake uten å oppgi noen grunn. Alle dine personopplysninger vil da bli slettet. Det vil ikke ha noen negative konsekvenser for deg hvis du ikke vil delta eller senere velger å trekke deg. 

### **Ditt personvern – hvordan vi oppbevarer og bruker dine opplysninger** 
Vi vil bare bruke opplysningene om deg til formålene vi har fortalt om i dette skrivet. Vi behandler opplysningene konfidensielt og i samsvar med personvernregelverket.
•	Hvem som får tilgang til prosjektet er: Student Jonas Tolås Omdal og Mathias Nygård Evensen, og veileder Devendra Bahadur Thapa ved Universitet i Agder.
•	All datamateriale vil bli lagret inne på UiA sin OneDrive som underligger databehandleravtale. Disse mappene har adgangskontroll. Navn og andre detaljer blir byttet ut med kode som holdes adskilt på egen navneliste, adskilt fra andre data. Dette er også kontrollert under adgangskontroll i OneDrive. 

Dersom prosjektet publiseres, vil all informasjon om deltaker bli anonymisert.

### **Hva skjer med opplysningene dine når vi avslutter forskningsprosjektet?**
Opplysningene anonymiseres når prosjektet avsluttes/oppgaven er godkjent, noe som etter planen er
Ca 31. mai 2021. Ved prosjektslutt vil alle personopplysninger og opptak fra intervju bli slettet. 

### **Dine rettigheter**
Så lenge du kan identifiseres i datamaterialet, har du rett til:
-	innsyn i hvilke personopplysninger som er registrert om deg, og å få utlevert en kopi av opplysningene,
-	å få rettet personopplysninger om deg, 
-	å få slettet personopplysninger om deg, og
-	å sende klage til Datatilsynet om behandlingen av dine personopplysninger.

### **Hva gir oss rett til å behandle personopplysninger om deg?**
Vi behandler opplysninger om deg basert på ditt samtykke.

På oppdrag fra Universitetet i Agder har NSD – Norsk senter for forskningsdata AS vurdert at behandlingen av personopplysninger i dette prosjektet er i samsvar med personvernregelverket. 

### **Hvor kan jeg finne ut mer?**
Hvis du har spørsmål til studien, eller ønsker å benytte deg av dine rettigheter, ta kontakt med:
•	Universitetet i Agder ved Devinder Thapa - devinder.thapa@uia.no, eller +4738141419
Du kan også kontakte oss(forskere) ved: 
Jonas Tolås Omdal - Jonaso15@uia.no
Mathias Nygård Evensen - Mathie16@uia.no  

•	Vårt personvernombud: Universitetet i Agder ved Ina Danielsen - ina.danielsen@uia.no

Hvis du har spørsmål knyttet til NSD sin vurdering av prosjektet, kan du ta kontakt med:

•	NSD – Norsk senter for forskningsdata AS på epost (personverntjenester@nsd.no) eller på telefon: 55 58 21 17.

Med vennlig hilsen

(Forsker/veileder)
Forskere:
Jonas Tolås Omdal & Mathias Nygård Evensen

Veileder: 
Devendra Bahadur Thapa





-------------------------------------------------------------------------------------------------------------------------
 

Samtykkeerklæring 

Jeg har mottatt og forstått informasjon om prosjektet Industriell IoT i energisektoren: Tillit og Skalerbarhet, og har fått anledning til å stille spørsmål. Jeg samtykker til:

•	å delta i intervju 

Jeg samtykker til at mine opplysninger behandles frem til prosjektet er avsluttet


----------------------------------------------------------------------------------------------------------------
(Signert av prosjektdeltaker, dato)




